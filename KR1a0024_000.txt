# -*- mode: mandoku-view -*-
#+TITLE: 周易傳
#+DATE: 2015-09-23 09:34:19
#+PROPERTY: JUAN 0

<md:KR1a0024_WYG_015-66a>¶<pb:KR1a0024_SBCK_011-5b>
<md:KR1a0024_WYG_000-1a>¶
<pb:KR1a0024_SBCK_000-1a>
周易集傳<md:KR1a0024_WYG_000-4a>¶序¶
聖人觀隂陽之變而立卦效天下之動而生爻變動之¶
别其傳有五曰動爻曰卦變曰互體曰五行曰納甲而¶
卦變之中又有變焉一三五陽也二四六隂也天地相¶
函坎離相交謂之位七八者隂陽之稚六九者隂陽之¶
究稚不變也究則變焉謂之䇿七八九六或得或失雜¶
而成文謂之爻昔周人掌三易之灋一曰連山二曰歸¶
藏三曰周易七八者連山歸藏也六九者周易也經實<md:KR1a0024_WYG_000-4b>¶備之䇿三變而成爻爻六變而成位變者以不變爲體¶
不變者以變者爲用四&KR0090;並行八卦交錯而天地萬物
<pb:KR1a0024_SBCK_000-1b>
之情可見矣其在繫辭曰爻&KR0090;動乎内吉凶見乎外又¶
曰道有變動故曰爻此見於動爻者也乾生三男坤生¶
三女乾交乎坤自姤至剥坤交乎乾自復至夬十有二¶
卦謂之辟卦坎離震兊謂之四正四正之卦分主四時¶
十有二卦各主其月乾貞於子而左行坤貞於未而右¶
行左右交錯六十卦周天而復隂陽之升降四時之消<md:KR1a0024_WYG_000-5a>¶息天地之盈虛萬物之盛衰咸繫焉其在易之復曰七¶
日來復&KR0090;曰至日在革曰先王以治歴明時在&KR0003;卦曰¶
震東方也巽東南也離南方之卦也兊正秋也乾西北¶
之卦也坎正北方之卦也艮東北之卦也此見於卦變
<pb:KR1a0024_SBCK_000-2a>
者也乾生者四卦坤生者四卦八卦變復生六十二坎¶
離肖乾坤者也大過小過頥中孚肖坎離者也故乾坤¶
不動而坎離四卦亦莫之動其略陳於雜卦其詳具於¶
六十四卦之&KR0143;所謂辨是與非者也此卦變之中又有<md:KR1a0024_WYG_000-5b>¶變焉者也一卦含四卦四卦之中復有變動上下相揉¶
百物成象其在易則離震合而有頥坤離具而生坎在¶
繫辭則罔罟取離耒耨取益爲市取噬嗑舟楫取渙服¶
乘取隨門柝取豫杵臼取小過弧矢取睽棟宇取大壯¶
棺槨取大過書契取夬又曰八卦相盪又曰六爻相雜¶
唯其時物也又曰雜物撰德此見於互體者也一生水
<pb:KR1a0024_SBCK_000-2b>
而成六二生火而成七三生木而成八四生金而成九¶
五生土而成十生於陽者成於隂三天兩地也生於隂<md:KR1a0024_WYG_000-6a>¶者成於陽兩地而三天也天以三兼二地以二兼三五¶
位相得合而爲五十其在繫辭曰天一地二天三地四¶
天五地六天七地八天九地十在&KR0003;卦曰巽爲木坎爲¶
水離爲火此見於五行者也乾納甲壬坤納乙癸震納¶
庚巽納辛坎納戊離納己艮納丙兊納丁庚戊丙三者¶
得於乾者也辛己丁三者得於坤者也始於甲乙终於¶
壬癸而天地五十五數具焉其在易之蠱曰先甲三日¶
後甲三日在巽曰先庚三日後庚三日在離曰己日乃<md:KR1a0024_WYG_000-6b>¶
<pb:KR1a0024_SBCK_000-3a>
孚在繫辭曰懸象著明莫大於日月此見於納甲者也¶
凡此五者之變自一二三四言之謂之數自有形無形¶
言之謂之象自推考&KR0090;數言之謂之占聖人無不該也¶
無不徧也隨其變而言之謂之辭辭也者所以明道也¶
故辭之所指變也象數也占也無不具焉是故可以動¶
可以言可以制器可以卜筮蓋不如是不足以明道之¶
變動而盡夫時中也故曰繫辭焉而命之動在其中矣¶
夫易廣矣大矣其逺不可禦矣然不越乎隂陽二端其<md:KR1a0024_WYG_000-7a>¶究則一而巳矣一者天地之根本也萬物之權輿也隂¶
陽動靜之源也故謂之太極學至於此止矣卦可遺也
<pb:KR1a0024_SBCK_000-3b>
爻可忘也五者之變反於一也是故聖人之辭因是而¶
止矣<md:KR1a0024_WYG_000-8a>¶
<pb:KR1a0024_SBCK_000-4a>
漢上先生履¶歷
　　　除春秋博士告詞
敕迪功郎朱震孔子曰吾志在春秋又曰知我者其惟
春秋乎是經之不用於丗果遵何&KR0003;哉朕比詔立學官
用以取士命汝往處師席爾其推明三家之同異與諸
生切磨以求合於聖人之意罔俾漢儒專以名家則稱
朕㫖可特授依前官守太學春秋博士
　　　　靖康元年五月九日
　　　除太學春秋博士告詞
敕宣教郎朱震孔子作春秋而亂臣賊子懼豈特當時
<pb:KR1a0024_SBCK_000-4b>
爲然使千百載之後猶凛然畏之此經所以乆&KR0625;而不
明也朕比命列子博士訓迪諸生爾以脩潔該洽而膺
是選必能明聖人作經之㫖使學者有攷焉勉稱厥職
予則汝嘉可特授依前宣教郎太學春秋博士填見闕
　　　　靖康元年十月二十日
　　　除祕書郎告詞
敕宣教郎太學博士朱震中祕讎書極天下豪俊之選
異時貴臣用事至參用醫&KR0114;之流牛驥同羣可爲太息
肆朕初載遴柬儒術之英爾以文藝有聞首寘兹選進
與羣髦之列益觀未見之書三篋巳亡且詢安丗勉思
<pb:KR1a0024_SBCK_000-5a>
&KR0531;厲將有試焉可特授依前宣教郎祕書省校書郎
　　　靖康元年十一月六日
　　除祠部貟外郎告詞
敕左宣教郎朱震朕旁求俊乂列寘文昌非徒使之分
職率屬允&KR0117;庶事而衆正在位則朝廷自尊爾渉道精
淳存心樂易強學力行白首不衰聞望之休溢於予聽
嘉其敷奏之美喜見德人之容郎選甚髙祠曹務簡
往共乃職體朕眷私可特授依前官守尚書祠部貟
外郎
　　　　紹興四年十月五日
<pb:KR1a0024_SBCK_000-5b>
　　除祕書少&KR0101;告詞
敕左奉議郎守尚書祠部貟外郎朱震朕惟否泰二
卦論君子小人消長之理甚明或者謂消長繫乎時數
此大不然上下交而其志同於時爲泰故君子以其彚征
上下不交而天下無&KR0022;於時爲否故君子以儉德避難而
巳爾學古通經特立守正粹然君子人也固窮郷閭累
經除召今者惠然肯來就我榮禄朕以爾之避就&KR0114;時
否泰其庶幾焉蓬山寳藏乃今日養才之地也用爾爲
貳蓋不徒然朕知爾舊矣奚俟深訓可特授依前官試
祕書少&KR0101;
<pb:KR1a0024_SBCK_000-6a>
　　　　紹興五年二月十六日
　　　除祕書少監兼侍講告詞
左奉議郎試祕書少監朱震可特授依前左奉議郎試
祕書少監兼侍講左朝奉大夫守宗正少卿兼直史館
范冲等學之爲王者事其巳乆矣雖二帝三王蓋甞汲
汲於此朕於國家多艱之際不廢祖宗故事爰命儒學
之臣環侍便坐講經史敷求政禮以廣聦明爾等操履
端方學問該洽通今古逹於治亂之原其必有禆吾不
逮冝自卿監之聮兼陪經幄之職益思報稱以副旁求
可依前件
<pb:KR1a0024_SBCK_000-6b>
　　　　紹興五年閏二月五日
　　　轉承議郎告詞
敕左奉議郎試祕書少監兼侍講朱震朕纂極之初推
曠蕩之澤士大夫京秩而上例進一等蓋祖宗舊制也爾
方投閑在逺積有歳年而恩未霑及恬退之風有足嘉
者序進厥官往其祗服可特授左承議郎依前祕書少
監兼侍講
　　　　紹興五年三月九日
　　除起居郎告詞
敕左承議郎祕書少監兼侍講朱震孔子稱天下歸仁
<pb:KR1a0024_SBCK_000-7a>
曰非禮勿言非禮勿動人君託于王公之上一言一動
則必記之是欲克巳復禮俾天下之歸也設官之意其
深矣乎以爾習於春秋明乎褒貶經筵勸講開益爲多
命爾立螭記予言動官分左右職固不殊朕知戒非禮之
爲爾其謹必書之職可特授依前左承議郎守起居郎
兼侍講
　　　　紹興五年五月三日
　　除兼資善堂贊讀告詞
敕左承議郎守起居郎兼侍講賜緋魚袋朱震朕惟蒙
之象曰山下出泉蒙君子以果行育德蓋泉之初未有
<pb:KR1a0024_SBCK_000-7b>
所之如人之蒙未知所適泉决之東西蒙導之邪正亦
惟其人而巳矣以爾純白内備博見洽聞羲易麟經尤
所精貫華光勸講宏益滋多方開學於南宫乆注心於
舊德贊讀資善汝往惟諧旣正朕之不難宜誨蒙之
無倦兼職雖衆應用莫窮勿嫌拜賜之頻實繄稽古
之力其益懋哉可特授依前官兼侍講兼資善堂贊
讀
　　　　紹興五年六月三日
　　除中書舎人兼資善堂翊善告詞
敕昔者周穆繼南征之後無討賊之心逮乎平王爲東
<pb:KR1a0024_SBCK_000-8a>
遷之君無興復之志觀其告命泰然與成康之丗無異
君子是以知周德之衰矣烏乎有能宣吾惻怛難喻
之情如建武奉天詔書以助中興之功者乎左朝奉郎
守起居郎兼侍講兼資善堂贊讀賜緋魚袋朱震學
博而造深行和而志正以道獻替簡于朕心陞擢綸誥
之司仍卒金華之業尚賢西學諭教如初夫士以得
君爲難而朕之知汝者厚矣論思潤色尚往欽哉必無
媿於古人乃有辭於永丗可特授依前官試中書舎人
兼侍講兼資善堂翊善
　　　　紹興五年八月十七日
<pb:KR1a0024_SBCK_000-8b>
　　轉朝散郎告詞
敕典謨訓誥皆上古之書筆削春秋著先王之志其文
雖史垂丗爲經朕仰奉孫謀恭繩祖武覽&KR0073;陵之實録
悼私史之謗言譬夫氛祲之興或掩昭回之象乃詔羣
彦同次舊文左朝奉郎試中書舎人兼侍講兼資善堂
翊善賜紫金魚袋朱震學貫九流趨皇極㑹歸之要識
深五傳窮古人述作之原頃預編摩克嚴去取兹閱奏
篇之上彌嘉汗簡之勞十九年之勲德旣昭千萬丗之
楷模斯在祖宗有慶非出朕私爵秩所加式爲爾寵名
附不刋之典實彰有永之辭可特授左朝散郎依前試
<pb:KR1a0024_SBCK_000-9a>
中書舎人
　　　　紹興五年十月七日
　　轉左朝請郎告詞
敕朕惟帝王之治求端於天是以察璿璣者協時月正
日陳洪範者省歳月日時本天理而時措之後王用智
力而持丗曲學判天人爲兩途凡曆象授民之妙散爲
術家至於閏餘失次攝提無紀以爲是固然而不知其
拂天害民亂之大者也左朝散郎試中書舎人兼侍講
兼資善堂翊善賜紫金魚袋朱震學深象數智潜幽
&KR0396;㑹於道要得其本原屬曆法之有差視筭家而參正
<pb:KR1a0024_SBCK_000-9b>
成書來上七政以齊雖史遷之起太初子雲之明三統
不得專美予用嘉之序進一官少旌勞績是謂德賞往
其欽承可特授左朝請郎餘依前
　　　　紹興五年十月二十二日
　　除給事中告詞
敕自昔有事殿内之臣不過侍左右掌顧問而巳然猶
遴擇名儒以充此選矧今萬務出入皆屬東臺時當艱
危動關興廢其或行事不協于中任官不厭于衆雖有
君命皆得駮而正之其職可謂重矣肆求聞人今以命
汝左朝請郎試中書舎人兼侍講兼資善堂翊善賜紫
<pb:KR1a0024_SBCK_000-10a>
金魚袋朱震學際天人識窮理亂年德俱懋望實素隆
演誥西垣榮問益暢進司&KR0200;闥公議允諧夫糾其乖違
俾庶政孚于羣聽審其奏述使下情得而上通則朕爲
得人而汝爲稱職豈不休哉可特授依前左朝請郎試
給事中餘如故
　　　　紹興六年正月十六日
<pb:KR1a0024_SBCK_000-10b>
　　轉左朝奉大夫告詞
敕朕深惟國本茂建宗支朝夕端士之親冀性習於爲
善博約前言之識俾學富於多聞聿就終篇可無褒律
翰林學士左朝請郎知制誥兼侍讀兼資善堂翊善賜
紫金魚袋朱　心潜六藝文貫九流廷論&KR0029;如蓍&KR0027;正人
頼爲領袖雍容視草何獨潤色之工宻勿告猷備罄論
思之益屬宗藩之諭教嘉術業之嚮成疇稽古之勤旣
車服之是錫懋増秩之渥抑典故之具存尚堅調護之
功用究師儒之効睠予&KR0132;艾奚假訓詞可特授左朝奉
大夫依前翰林學士知制誥餘如故
<pb:KR1a0024_SBCK_000-11a>
　　　　紹興六年十一月三日
　　乞宫觀差遣不允詔
敕朱省劄子奏乞除一在外宫勸差遣事具悉朕以
王教存乎篇籍方儒學之是咨老成重於典刑實朝廷
之所頼故詳延於&KR0606;碩以參劘於古今卿道術深明文
辭英妙&KR0132;名髙義足以爲羣士之羽儀博物洽聞足以
備一時之訪問禁林遞直歳律載周侍經幄之燕間謹
宗藩之訓導國僑潤色非有官職之甚勞陸䞇腹心尚
&KR0029;神明之克壯奉身而退匪朕所聞其體睠懐母重來
請所請冝不允仍不得再有陳請故兹詔示想冝知悉
<pb:KR1a0024_SBCK_000-11b>
　　　再乞宫觀不允詔
卿文足以逹意學足以明理行足以正人兼是三者故
處以視草橫經之地且使從吾嗣子之逰旣有年矣遽
覽奏章引疾丏外辝意甚切朕爲之動心焉夫德齒俱
懋固平日之所尊氣體失平亦老者之常事姑務休養
以期清明使朝廷之所寳惟賢則四方必仰朕之德豈
小補哉所請冝不允故兹詔示想冝知悉
　　　辝免翰林學士不允詔
敕朱　省所奏辝免翰林學士知制誥恩命事具悉昔
陸䞇爲學士國有大政參裁可否興元戡難之功實多
<pb:KR1a0024_SBCK_000-12a>
文懐之助卿學造壼域識通繫表文章典雅無愧昔人
議論堅明有補當丗越朕初載杖䇿軍門誼先國家節
貫華皓老成在服厥有典刑俾代予言以紓素緼豈特
資其討論潤色之益亦將託以腹心耳目之&KR0009;焉尚執
謙撝殆非所望亟共乃服母復費辝所請冝不允故兹
詔示想冝知悉
　　　再乞宫觀不允詔
敕朱乞除在外宫觀事具悉卿學髙諸儒名映一代
從朕艱難之際實惟舊人藹然德義之風信於多士契
闊累歳登崇近班大&KR0634;髙文佐時戡難博物彊記益朕
<pb:KR1a0024_SBCK_000-12b>
多聞國有老成衆無異論朕方知九德之行灼見三俊
之心庶無遺材用齊多故雖山林隱居之士尚當結綬
而來顧朝廷領袖之賢乃欲奉身而去况神明之克壯
何疾病之可言覽觀來章殊咈朕眷勉安厥位母復有
云所請冝不允故兹詔示想冝知悉
　　辭免建國公聽讀尚書終篇恩命不允詔
&KR0897;朱所奏辭免轉一官恩命事具悉朕擇本支以隆
國勢修勸導而備官司其有成勞可無褒命卿經術深
懿獨髙諸儒德性純明自傾多士爲時&KR0132;舊適副簡求
日陳道義之言助子詩禮之訓肆稽故事以寵畢章朕
<pb:KR1a0024_SBCK_000-13a>
方擢先王厲世之規通天下赴功之志雖踈逺之吏摽
末之庸並録不遺以勸爲善况如卿者其可辭乎何爲
上書遽求反令固難曲徇其趣欽承所請冝不允
　　再辭不允詔
朕以卿道藝深明行能髙妙傳授經業訓迪宗藩俾通
上古之書冝從增秩之賞而乃屢陳悃愊力避&KR0194;榮夫
尊賢顯功蓋人主馭臣之柄而難進易避亦師儒厲俗之
規使勤勞而見知者尚或固辭則虚僞而幸進者庶幾
有恥豆惟勉從於爾志抑亦少勸於士風載亮沖懷不
忘嘉歎
<pb:KR1a0024_SBCK_000-13b>
　　　乞宫觀不允詔
朕寤懷英賢共圖康濟雖山林隱逸之士尚不倦於招
徠矧朝廷耆艾之儒豈忍使其輕去卿學窮聖域行
允廷僉論必據經文推華國揚歷禁塗之久備觀辰告
之忠不獨朕知卿之旣深亦惟卿守義之甚固老成在
列多士朋來胡爲抗章遽欲引退與其潔身而辭位希
廉士之風熟&KR0002;盡道以致君卒賢人之業勉體至意母
重有陳所請冝不允
　　　贈官告詞
&KR0897;死生之道通乎晝夜達者以爲當然君臣之義篤
<pb:KR1a0024_SBCK_000-14a>
於始終有國以爲令典逮此告終之問敢忘哀贈之恩
故翰林學士左朝奉大夫致仕長林縣開國男食邑三
百戸賜紫金魚袋朱　蚤以詞華亟躋膴仕晚由學術
荐更禁塗驚怛化之無常悵徽音之如在子有憗遺之
感人懷殄瘁之悲攷於故常申此贈典百身可贖興懷
不朽之規一鑑云亡徒有無從之涕精爽不昧冝歆此
恩可特贈左中大夫餘如故
　　　　紹興八年七月三日
　　回朱八行子發啓　胡文定公(安國)
薦章交剡公議甚孚凡屬俊游共欣榮問學正八行賦
<pb:KR1a0024_SBCK_000-14b>
才雄驁受業精通手披萬卷之書要歸卓約筆掃千
軍之陣恥尚浮華有言必務於躬行所得多繇於心了
家庭素履豈求聞達之方郡國諸侯樂任賔興之職夜
鶴不驚於佩帳大鵬正假於扶揺言念迃愚久敦情好
論交莫逆固蘄美譽之彰懲沸誤吹初絶游談之助盍
相忘於微&KR0015;尚伸貺於長牋過形引重之詞彌服推先
之義然賢者名髙而責備物情利及而爭歸聖門之實
學難窮人境之虛榮易惑平¶居把&KR0209;最欽松桂之姿得
路彯纓更礪氷霜之節證明吾道&KR0029;仗英摽
　　　祭文
<pb:KR1a0024_SBCK_000-15a>
維紹興八年歳次戊午七月庚申朔十七日辛丑左朝
散郎試尚書吏部侍郎兼詳定一司&KR0897;令晏敦復左朝
散大夫試尚書户部侍郎兼詳定一司&KR0897;今李彌遜左
中大夫試尚書禮部侍郎曽開左朝請郎試尚書兵部
侍郎張燾左朝奉大夫新除尚書兵部侍郎兼資善堂
翊善兼侍講吳圭左朝奉大夫試給事中兼侍講張致
逺左朝奉大夫試給事中兼史館修撰勾濤左朝奉郎
試中書舎人兼直學士院兼侍講吕本中左朝請郎試
中書舎人樓炤左朝請郎試中書舎人勾龍如淵左朝
請郎權尚書吏部侍郎魏玒左奉議郎權禮部侍郎張
<pb:KR1a0024_SBCK_000-15b>
九成謹以清酌庶羞之奠致祭于故侍讀内翰翊善朱
公之靈惟公老於田&KR0383;困於州縣白首窮經意則不倦
視彼世人奚貴奚賤不義而得吾亦不願一昨召來遇
知明主金馬玉堂四渉寒暑以經決事隨事有&KR0024;位髙
職卑亦莫公侮不傳之要自¶得之妙惟公知之固世¶所
&KR0015;彼&KR0015;何傷公¶亦¶¶自強愈老愈壯雖死不亡識公日淺
相知則深公病不<md:KR1a0024_WYG_000-8b>¶起孰不痛心涼風應時白露日侵薄
酒寓哀公或肯臨¶¶尚饗
